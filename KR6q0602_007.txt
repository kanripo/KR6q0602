#-*- mode: mandoku-view; -*-
#+DATE: 2015-08-30 21:54:42.871732
#+TITLE: 雪嶠信禪師語錄
#+PROPERTY: CBETA_ID L154n1638
#+PROPERTY: ID KR6q0602
#+PROPERTY: SOURCE Qianlong Edition of the Canon Vol. 154, No. 1638
#+PROPERTY: VOL 154
#+PROPERTY: BASEEDITION L
#+PROPERTY: WITNESS CBETA
#+PROPERTY: LASTPB <pb:KR6q0602_L_007-0001a> 
#+PROPERTY: JUAN 7

 雪嶠禪師語錄卷第七　　　　　　魚七¶
參學門人弘珠等編¶

拈頌二¶

「雪峰禪師一日陞座眾集定師輥出木毬。」¶

【頌。
#+BEGIN_VERSE
「　為憐苦口舌頭乾滾出木毬與眾看活¶卓卓月團團賺殺兒孫炭裏眠
#+END_VERSE
」】¶

「雪峰輕打我。」¶

【頌。
#+BEGIN_VERSE
「　秤錘出汁砂出油托地酬他放亦[(冰-水+〡)*ㄆ]輕¶打我活人機三千里外冷雲歸言中有響¶會不會孔子周流著布衣
#+END_VERSE
」】¶

「東坡不了心。」¶

【頌。
#+BEGIN_VERSE
「　雲出青山鳥出林三條篾縛換腰金輕¶烟一帶蘇堤柳盡是當年不了心
#+END_VERSE
」】¶

「普化和尚將示滅乃入市謂人曰乞我一箇¶
直裰人或與被襖或與布裘皆不受振鐸而
<pb:KR6q0602_L_007-0001b>¶
去臨濟令人送與一棺師笑曰臨濟廝兒饒¶
舌便受之乃辭眾曰普化明日去東門死也¶
郡人相率送出城師厲聲曰今日塟不合青¶
烏乃曰明日南門遷化人亦隨之又曰明日¶
出西門方吉人出漸稀出已還返人意稍怠¶
第四日自擎棺北門外振鐸入棺而逝郡人¶
奔走出城揭棺視之已不見唯聞空中振鐸¶
漸遠莫測其由。」¶

【頌。
#+BEGIN_VERSE
「　東邊不了西邊討看這風顛情太勞搖¶得手酸欲歇去棺材空裏笑魔高
#+END_VERSE
」】¶

「賔主句。」¶

【頌。
#+BEGIN_VERSE
「　蘆花江底去來鴈蓼葉渡頭上下天賔¶主不隨爻象變吉凶豈落劫初前
#+END_VERSE
」】¶

「有僧問雲門如何是透法身句師云北斗裏¶
藏身。」
<pb:KR6q0602_L_007-0002a>¶

【頌。
#+BEGIN_VERSE
「　北斗藏身意若何長江水接白雲坡兒¶孫多少不怜悧抱櫓搖椿也大差
#+END_VERSE
」】¶

「城東老母與佛同生而不欲見佛每見佛來¶
即便回避雖然如此回顧東西總皆是佛遂¶
以手遮面于十指掌中亦總是佛。」¶

【拈莫錯會城東老母好老母乃末世眾生¶
最後一金鎚耳何以末世眾生向外馳求¶
尋行數墨推己讓人鑽研故紙以為袈裟¶
下一生極則事佛從三大阿僧祇修證得¶
來我等豈能容易如此識見胸臆中一釘¶
釘定六根頓瞎猶若墮落千萬丈陷穽永¶
無回心出離之日老母古佛先知末世眾¶
生不信頓悟一門即向三十二相八十種¶
好一坐坐斷將手遮面不欲見佛然十指¶
掌中見佛者此乃老母自性天真非他人
<pb:KR6q0602_L_007-0002b>¶
使然其意正出眾生本來是佛自心作佛¶
覿體相見老母慈念眾生心切若將色相¶
賣弄是佛眾生永不能發菩提心擔荷此¶
事非惟十指上可見四大五蘊髮毛爪甲¶
皆是佛之全身故祖師云通身是手眼三¶
十二相以野狐精呵之如此便知前後一¶
貫悲哉黃面老子吾知其無容身之地眾¶
生每日神通放光自在何假色相喚渠是¶
佛且達磨西來不立文字教外別傳直指¶
人心見性成佛勞伊一番辛苦為眾竭力¶
不若城東老母𢷤佛何其撇脫語言文字¶
一時焚却那更有葛藤留到今日纏縛眾¶
生趙州云佛之一字吾不喜聞到這裏[糸*系]¶
毫不立眾生諸佛亦是強立名言誰是彌¶
勒誰為彌勒自亦𢷤之以此較之何處非
<pb:KR6q0602_L_007-0003a>¶
釋迦何方不老母何眾生不佛這則公案¶
只要眾生信得及直下㘞地一聲城東老¶
母產下祖師了也用佛何為還識祖師殺¶
人刀活人劒麼廁籌子千古奇特老母其¶
誰歟。¶

頌。
#+BEGIN_VERSE
「　老母城東亦丈夫眼睛清冷絕誵訛三¶千里外相逢著不是當年這老胡莫謂似¶月中無影休辜負若向空王殿上行腳跟¶斬斷誰回互
#+END_VERSE
」】¶

「徑山國一禪師上堂僧問如何是道師曰山¶
上有鯉魚井底有蓬塵。」¶

【拈這則公案因國一答得新奇古今無人¶
齅著語風今日橫推日月倒轉山河吸盡¶
源泉掀翻五岫管教井底無塵而百劫長¶
清鯉魚插翅而高冲霄漢且道這僧會不
<pb:KR6q0602_L_007-0003b>¶
會。¶

頌。
#+BEGIN_VERSE
「　一指驚心萬指寒鯉魚插翅挂黃冠至¶今山上洪波滾滌淨蓬塵井底寬竹響燈¶沉疎影夜猿啼山月上欄杆
#+END_VERSE
」】¶

「徑山鑑宗無上禪師。」¶

【拈鹽官的子臨濟前軰自鹽官決疑之後¶
尋徑山將息開堂拈提為第二代住持今¶
塔蹟雖存凄凉壅塞嗟嗟何時得翛然一¶
路豁耳。¶

頌。
#+BEGIN_VERSE
「　塔示全身聊有蹤堆堆土石畧遮風三¶更五夜山頭月聽取龍吟古寺鐘無上老¶知也未唐時直至今這箇性靈原不異日¶炙與風吹滄海桑田何可據劫火洞然燒¶大地總成是活計
#+END_VERSE
」】¶

「徑山塗毒智䇿禪師天台陳氏子行腳往豫
<pb:KR6q0602_L_007-0004a>¶
章謁典牛道由雲居風雪塞路坐閱四十二¶
日午初版聲鏗然豁爾大悟及造門典牛獨¶
指師曰甚處見神見鬼來師曰雲居聞版聲¶
來牛曰是甚麼師曰打破虛空全無柄靶牛¶
曰向上事未在師曰東家暗坐西家嘶罵牛¶
曰嶄然超出佛祖他日起家一麟足矣師偈¶
曰色見聲求也不妨百花影裏繡鴛鴦自從¶
識得金針後一任風吹滿袖香師將示寂陞¶
座別眾囑門人以文祭之師危坐傾聽至尚¶
饗為之一笑越兩日沐浴更衣集眾說偈曰¶
四大既分飛烟雲任意歸秋天霜夜月萬里¶
轉光輝俄頃洎然而逝塔全身于東崗之麓。」¶

【拈大凡得的人開口動舌不犯風化自然¶
奧妙自然風流你看塗毒老人竊得雲居¶
版聲歸家就會搖唇鼓舌捕老鼠捉青蜓
<pb:KR6q0602_L_007-0004b>¶
批判古今將聲色囊藏被葢為自己衣帶¶
下物捏得一些渣滓也沒有示寂又賣弄¶
家醜可謂光前絕後塗毒其人歟。¶

頌。
#+BEGIN_VERSE
「　聲色元來是甚麼春風花鳥雜笙歌仙¶郎去後鴛鴦散只見枝頭蜂蝶多死得好¶祭文讀罷為之笑全身塔塟五峰雲寒夕¶何人遣風掃也非猾也非狡盡屬人家園¶地了塗毒鼓聲振野郊山前山後成荒草
#+END_VERSE
」】¶

「大慧杲妙喜老人。」¶

【拈這個妙喜老人復起臨濟之風三玄三¶
要撒開餧魚餧鱉了無少剩四賔主料揀¶
摶搦如泥一些子觔骨也不存上堂普說¶
若遊戲四天下不著一毫氣力小叅入室¶
如笑談涕唾輕脫脫一雙手作白拈賊如¶
神三寸舌根若懸河瓶瀉竹篦子敲磚弄
<pb:KR6q0602_L_007-0005a>¶
瓦提契傀儡七上八下活捉生擒全不怕¶
些罪過這回去鑊湯爐炭決定饒伊不得。¶

頌。
#+BEGIN_VERSE
「　舌似蓮花遍界香掬將雲氣裏寒霜生¶來眼目天然異不屬娥眉對鏡莊山谷風¶雷乳虎面湘江星月道人腸一雙辣手難¶相似縱使惺惺且覆藏
#+END_VERSE
」】¶

「香嚴和尚獨腳頌以張無盡因緣例之無盡¶
謁東林照覺禪師覺詰其所見與己符合乃¶
印可最後問兜率悅禪師公與悅語次稱賞¶
東林悅未肯其說公乃題寺後擬瀑軒詩其¶
畧曰不向廬山尋落處象王鼻孔謾撩天意¶
譏其不肯東林也至更深論及宗門事悅曰¶
東林既印可運使運使於佛祖言教有少疑¶
否公曰有(這個怎麼好露出一角也)悅曰疑何等語公曰¶
疑香嚴獨腳頌(如此從前不會悟)德山托鉢話(那裏去來)
<pb:KR6q0602_L_007-0005b>¶
悅曰既於此有疑其餘安得無邪秪如巖頭¶
言末後句是有邪是無邪公曰有(滿口野狐涎先打東¶
林覺三十青柴何故賺人不少次打張商英三十苕帚柄何故不合受他家冬𤓰印子)¶
悅大笑(笑裏有刀)便歸方丈閉却門公一夜睡不¶
穩(元來元來)至五更下牀觸翻溺器(盡底去也未)乃大¶
徹(猶帶尿真氣在)猛省前話(始知兜率不汝欺也)獨脚頌云子¶
碎母啄子覺母殼子母俱亡應緣不錯。」¶

【拈子碎母啄即且從子覺母殼向那裏討¶
即得子母俱亡應緣不錯子母既亡杳絕¶
音耗阿那個應緣不錯且道憑個甚麼道¶
理有人到此立得脚麼識得渠麼出來對¶
眾道看若道未得莫亂道叅禪秖為命根¶
不斷依語生解搬出人前便見逗漏張無¶
盡可作龜鑑到這裏下得手捏得香嚴鼻¶
孔酸滴滴地禪和子本分茶飯若於獨脚
<pb:KR6q0602_L_007-0006a>¶
少有疑古今公案未夢見在切勿孟浪大¶
須仔細今時出世稱長老者問著便是盲¶
棒瞎喝非惟瞞盰他人兼自瞞耳他時如¶
何見得閻家老子當時張無盡苟非兜率¶
老婆心無盡那有今日。¶

頌。
#+BEGIN_VERSE
「　獨脚香嚴鎻萬重重重錦繡白雲封個¶中子母元無命碎啄之機也太聾錯不錯¶含元殿裏黃金索假饒牙爪利如錐早落¶香嚴并鍍鑠張商英東林覺冬𤓰印子砒¶霜惡死馬醫來活似猊千古無人敢動著
#+END_VERSE
」】¶

「內翰東坡居士蘇軾字子瞻因宿東林與照¶
覺論無情話有省黎明獻偈溪聲便是廣長¶
舌山色豈非清淨身夜來八萬四千偈他日¶
如何舉似人未幾抵荊南聞玉泉皓禪師機¶
鋒不可觸公擬抑之即微服求見泉問曰尊
<pb:KR6q0602_L_007-0006b>¶
官高姓公曰姓秤乃秤天下長老的秤泉喝¶
曰且道這一喝重多少公無對(語風代云定盤星爆也)¶
於是尊禮之(何不早恁麼)後過金山有寫公照容¶
者公戲題曰心似已灰之木身如不繫之舟¶
問汝平生功業黃州惠州瓊州。」¶

【拈這東坡老臊胡大似風流遊戲漢子若¶
在東林覺印子脫出決定信人不得何故¶
張無盡賍在若論夜來八萬四千偈他日¶
如何舉似人少有宗門氣息一根秤子尚¶
不會用用即被人拗折觀其所由悟即不¶
無命根斷未敢相許古今相傳五祖戒後¶
身若恁麼利害不淺雖然今日要如此蘇¶
子瞻也難得。¶

頌。
#+BEGIN_VERSE
「　黃州惠州瓊州去去來來獨偶剛得一¶根秤子喝下還是空手落落拓拓一生妙
<pb:KR6q0602_L_007-0007a>¶在舌頭會摟作萬古之斯文同秋風之抖¶擻儼似石灰布袋狼藉不用苕帚更問如¶何若何不會說禪只會喫肉吞酒
#+END_VERSE
」】¶

「徑山別峰寶印禪師至徑山謁大慧慧問曰¶
甚麼處來師曰西川慧曰未出劒門關與汝¶
三十棒了也師曰不合起動和尚慧忻然掃¶
室延之紹熈元年十一月往見交承智䇿禪¶
師與之言別䇿問行日師曰水到渠成歸索¶
紙書十二月初七夜鷄鳴時九字如期而化¶
奉蛻質返寺之法堂留七日顏色明潤髮長¶
頂溫越七日葬於菴之西岡諡慈辯禪師。」¶

【拈古人去住得大自在乃平日定慧所致¶
非可強也少有物滯則不自由今別峰印¶
禪師徑山開堂數十年二十六代住持也¶
師年邁益厭住持十五年冬奏乞菴居得
<pb:KR6q0602_L_007-0007b>¶
請終後葬於菴之西岡今人不識何地方¶
為西岡何處為菴居不亦疑乎。¶

頌。
#+BEGIN_VERSE
「　鷄鳴時刻報君知水到渠成月上枝豈¶是尋常心可擬言詮安得契無為
#+END_VERSE
」】¶

「雲門顧鑑咦。」¶

【拈跛腳阿師掃來掃去一生不著便陳尊¶
宿感戴不盡後被人喚作紅旗閃爍受屈¶
不少。¶

頌。
#+BEGIN_VERSE
「　雲門顧鑒咦六六三十六有米便煑飯¶沒米便煑粥得得得養家方子須明白
#+END_VERSE
」】¶

「徑山法濟湮禪師僧問掩息如灰時如何師¶
曰猶是時人工幹僧曰幹後如何師曰耕人¶
田不種僧曰畢竟如何師曰禾熟不臨場。」¶

【拈一問一答如鐵打釘半斤八兩三寸五¶
寸鎚鎚相應不費心力然乃這僧問處不
<pb:KR6q0602_L_007-0008a>¶
真答去勞而無功雖然閑故紙要且無益¶
於人三十年後有人動著粥足飯足佛法¶
始有靈驗。¶

頌。
#+BEGIN_VERSE
「　寥寥行來月似盤千峰秋白葉將寬北¶窗無物誰能惜南畝多雲我獨看谿徑慣¶飛猿捉果池塘引步兔尋餐不妨問答非¶千古一任庭花雨露寒多少耕人不插田¶一般把箸度浮年青眉漫鎻閑愁緒綠袖¶偏臨媚景川雛雀怕飛枝尚遠蒼龍斂翅¶月同眠掩然無事燈初續投寺秋雲亦豎¶拳忙忙促促曉春耕半節簑衣蘸水明踏¶渚鷺鷥擬雪色歌花鸚鵡㫰風晴篇章石¶上鋪烟嫩律調林邊開錦英最快牧童牛¶不管索頭無恙任縱橫
#+END_VERSE
」】¶

「大慧禪師舉竹篦示儈喚作竹篦則觸不喚
<pb:KR6q0602_L_007-0008b>¶
作竹篦則背不得下語不得無語速道速道。」¶

【拈著甚死急喫了清水白米閑不過大似¶
發狂發顛幸是這僧若是語風喝一喝打¶
一圓相書個[○@人]字拋向面前且看妙喜作¶
麼生折合。¶

頌。
#+BEGIN_VERSE
「　離中虛坎中滿兊上缺巽下斷是甚麼¶章句忠清里巷馬回子諸人還會麼休休¶三十六條花柳巷向來曾不禁人行
#+END_VERSE
」】¶

「趙州栢樹子。」¶

【拈趙州和尚盜常住物私己用幸是這僧¶
不要若荷負將去大似平地喫交。¶

頌。
#+BEGIN_VERSE
「　日炙風吹這趙州祖師渾不在鈎頭西¶來大意庭前栢欲得相親更上樓
#+END_VERSE
」】¶

「徑山照堂了一禪師明州人上堂云禪玄之¶
士觸境遇緣不能直下透脫者葢為業識深
<pb:KR6q0602_L_007-0009a>¶
重情妄膠固六門未息一處不通絕點純清¶
含生難到直須入林不動草入水不動波始¶
可順生死流入人間世諸人要會麼以拄杖¶
畫曰秪向這裏薦取。」¶

【拈這明州人說甚六門一門大都祖師出¶
世無事討事無夢說夢盡大地撮來是粟¶
米大微細更微細影也沒有說個利生早¶
是緣木求魚一埸好笑不如穩坐青山目¶
視雲漢始合那邊。¶

頌。
#+BEGIN_VERSE
「　說個空王佛即差何堪舉拂更拈花六¶門晝夜白毫現日日眾生常在家
#+END_VERSE
」】¶

「徑山智訥妙空禪師僧問牛頭未見四祖時¶
如何師曰坐久成勞見後如何不妨我東行¶
西行。」¶

【拈妙空和尚雖得兩轉語以包括千七百
<pb:KR6q0602_L_007-0009b>¶
則陳爛葛藤了也坐久成勞東行西行雖¶
然與那牛頭猶隔円陽在。¶

頌。
#+BEGIN_VERSE
「　問處疎寒答處親莫教扭捏昔時人牛¶頭山上啣花鳥換却羽毛不呌春貧徹骨¶冷如氷雲在青山水在瓶虎踪狼跡如何¶也白澤之圖孰可盟
#+END_VERSE
」】¶

「有僧問師云時時示時人時人自不識即今¶
這裏是甚麼時師答曰甲子乙丑丙丁己卯。」¶

【復頌。
#+BEGIN_VERSE
「　漁郎船子兩頭穿逆順風波總不前¶討個火來炊飯喫荻花叢裏滿天烟
#+END_VERSE
」】¶

「又問處處無踪跡聲色外威儀即今這裏是¶
甚麼處師答曰有個人來知前不知後莫向¶
這裏覓。」¶

【頌。
#+BEGIN_VERSE
「　飽飡胡餅更由誰獨我山居常不炊自¶喫那些鐵橛子問雲問水孰追隨
#+END_VERSE
」】
<pb:KR6q0602_L_007-0010a>¶

「又問人從橋上過橋流水不流即今這裏是¶
什麼人師答云眉橫鼻直不必打點。」¶

【頌。
#+BEGIN_VERSE
「　威音那畔不知名猶若千江孤月行擬¶議四山光影亂照人肝膽不分明
#+END_VERSE
」】¶

「中峰禪師觀流水有省即詣高峰求證高峰¶
打趂出既而民間訛傳選童男女師因問曰¶
忽有人來問和尚討童男女時如何高峰曰¶
我但度竹篦子與他師於言下大悟。」¶

【拈高峰剜肉做瘡賍陷平人中峰脚跟未¶
穩一狀領過若依語風判斷兩人犯彌天¶
之罪各罰饡飯一堂借此供狸奴白牯何¶
故與他流水甚麼相干雖然不許夜行投¶
明須到。¶

頌。
#+BEGIN_VERSE
「　竹篦拈來用得親曹家女子屬他人柳¶[糸*系]眼暖春三月兩個黃鸝相對陳紅粉鬂
<pb:KR6q0602_L_007-0010b>¶紫羅牀十分恩愛醉牙觴鴛鴦飛入翠微¶裏鳳閣龍樓遶建章
#+END_VERSE
」】¶

「法昌遇禪師上堂春山青春水綠一覺南柯¶
夢初足携笻縱步出松門是處桃花香馥郁¶
因思昔日靈雲老三十年來無處討如今競¶
愛摘楊花紅香滿地無人掃。」¶

【拈這箇語話若作禪道佛法商量太遠在¶
若作風流景緻會又辜負法昌還有人向¶
這裏和會得麼出來說看若和會未得元¶
在法昌舌根上轉。¶

頌。
#+BEGIN_VERSE
「　舌根落落送嘉聲香谷春枝朵朵橫亂¶插山頭紅白鬂平分水面淡濃情南柯夢¶覺人何在北騎征忘身未名自是法昌閒¶不徹楊花襲襲逐君行
#+END_VERSE
」】¶

「佛印禪師一日與學人入室次適東坡居士
<pb:KR6q0602_L_007-0011a>¶
到面前師曰此間無坐榻居士來此作甚麼¶
士曰暫借佛印四大為坐榻師曰山僧有一¶
問居士若道得即請坐道不得即輸腰下玉¶
帶子士欣然曰便請師曰居士適來道暫借¶
山僧四大為坐榻秪如山僧四大本空五陰¶
非有居士向甚麼處坐士不能答遂留玉帶¶
師却贈以雲山衲衣士乃作偈曰百千燈作¶
一燈光盡是恒沙妙法王是故東坡不敢惜¶
借君四大作禪牀病骨難堪玉帶圍鈍根仍¶
落箭鋒機會當乞食歌姬院奪得雲山舊衲¶
衣此帶閱人如傳舍流傳到我亦悠哉錦袍¶
錯落猶相稱乞與佯狂老萬回。」¶

【拈東坡居士到佛印處大似刺頭入膠盆¶
柰何人硬貨不硬開口便落人圈繢總之¶
不知宗門有陷虎之機雖然莫怨他家枯
<pb:KR6q0602_L_007-0011b>¶
井深若是徑山則不然見他道四大本空¶
五陰非有竟扯佛印出山門佛印也無奈¶
我何。¶

頌。
#+BEGIN_VERSE
「　玉帶垂垂束紫腰一天風靜落孤鵰雲¶山綻衲何長短輸與春堤嘶柳驕
#+END_VERSE
」】¶

「天章寶月禪師僧問如何是佛法大意師曰¶
一年三百六十日曰便恁麼會時如何師曰¶
迢迢十萬不是遠。」¶

【拈這僧問佛法大意不識佛法大意是個¶
甚麼答伊一年三百六十日雙手擎出來¶
也天章將謂熱瞞這僧這僧却不要天章¶
却成自瞞呵呵這些飯袋子古今有之。¶

頌。
#+BEGIN_VERSE
「　變化魚龍水不知聖凡名字孰為施眉¶毛生在眼睛下捉個麒麟當馬騎問佛法¶莫狐疑現成公案破窗籬一年三百六十
<pb:KR6q0602_L_007-0012a>¶日日日春風動竹枝
#+END_VERSE
」】¶

「大梅法英祖鏡禪師宣和初勅天下僧尼為¶
德士雖主法聚議無一言以回上意師肆筆¶
解老子詣進上覽謂近臣曰法英道德經解¶
言簡理詣於古未有宜賜入道藏流行仍就¶
賜冠珮壇誥不知師意者往往以其為佞諛¶
明年秋詔復天下僧尼師獨無改志至紹興¶
初晨起戴樺皮冠披鶴氅執象簡穿朱履使¶
擊鼓集眾陞座召大眾曰蘭芳春谷菊秋籬¶
物必榮枯各有時昔毀僧尼專奉道後平道¶
佞復僧尼且道僧尼形相作麼生復取冠示¶
眾曰吾頂從來似月圓雖冠其髮不成仙今¶
朝拋下無遮障放出神光透碧天擲之於地¶
隨易僧服提鶴氅曰如來昔日貿皮衣數載¶
慚將鶴氅披還我丈夫調御服須知此服不
<pb:KR6q0602_L_007-0012b>¶
相宜擲之舉象簡曰為嫌禪板太無端豈料¶
遭他象簡瞞今日因何忽放下普天致仕老¶
仙官擲之提朱履曰達磨携將一隻歸兒孫¶
從此赤腳走借他朱履代麻鞋休道時難事¶
掣肘化𩿾未遇不如鵾畫虎不成反類狗擲¶
之橫拄杖曰今朝拄杖化為龍分破華山千¶
萬重復倚肩曰珍重佛心真聖主好將堯德¶
振吾宗擲下拄杖斂目而逝。」¶

【拈大哉善哉大梅和尚真奇特丈夫人天¶
師表看伊作用大似大海起波濤無你擬¶
議處所謂法界量滅者出入若遊戲隨意。¶

拈弄真幻影中人三界為戲塲耳嗟佛祖¶
光明末後始信雖然當初不該斂目而逝¶
若是徑山更活三十年有何不快咄咄。¶

頌。
#+BEGIN_VERSE
「　身平價平無礙光明處身空洞居界無
<pb:KR6q0602_L_007-0013a>¶城千載風骨萬世嘉名僧充道士絕戶絕¶丁皮衣鶴氅何重何輕如夢如幻赤體虛¶靈妙哉至德鱉瞎龜盲頌之若謗天明五¶更
#+END_VERSE
」】¶

「甘贄行者入南泉設粥。」¶

【拈南泉老老大大未免隨人起倒直饒打¶
破粥鍋也是賊過後張弓若在請念誦時¶
掀翻桌子猶較些子悲哉喫得一碗粥折¶
了一口鍋仔細打一算好事不如無甘贄¶
行者雖然拂袖便去未稱好手何故賊頭¶
狗面俗氣不除。¶

頌。
#+BEGIN_VERSE
「　不是冤家不聚頭偷營刼寨溷緇流狸¶奴白牯無靈性引得王郎特地愁
#+END_VERSE
」】¶

「投子和尚僧問一切聲是佛聲是否曰是云¶
和尚莫𡱰沸盌鳴聲投子便打又問麄言及
<pb:KR6q0602_L_007-0013b>¶
細語皆歸第一義是否曰是云和尚作頭驢¶
得麼投子便打。」¶

【拈這僧弄嘴頭以作遊戲好痛與三十棒¶
投子不識轉變由人犯法亦與二十拄杖¶
還有不甘者麼二俱𢷤出。¶

頌。
#+BEGIN_VERSE
「　佛自無言何有聲作驢作馬不多爭一¶團白月潭中現處處秋光照夜明
#+END_VERSE
」】¶

「天衣懷和尚示眾舉古人云五蘊山頭一叚¶
空同門出入不相逢無量刼來賃屋住到頭¶
不識主人公有老宿拈云既不識他當初問¶
甚麼人賃恁麼拈也太遠在何故須知死人¶
路上有活人出身活人路上死人無數那個¶
是活人路上死人無數那個是死人路上活¶
人出身處若檢點得分明拈却膱脂帽子脫¶
却鶻臭布衫。」
<pb:KR6q0602_L_007-0014a>¶

【拈前老宿拈云既不識他當初問甚麼人¶
賃此語大有叅情肻向這裏下隻腳踏遍¶
四天下忽遇無厭足王出生死也不難今¶
人拖了死屍長日亂闖說張三道李四好¶
山好水好叢林好風涼孰不知都向死人¶
路上分別短長還要識活人麼死人路上¶
會取天衣和尚固是弄潮手只是忒煞老¶
婆且聽許半個字。¶

頌。
#+BEGIN_VERSE
「　秋風颼颼何太凉從來不識個中郎同¶門出入年來事賃屋那曾著地方彷彿示¶人名是主依俙當體假為鄉欲知端的歸¶家路耳朵頭毛五蘊香
#+END_VERSE
」】¶

「雲門曰眼𥈤橫亘十方眉毛上透乾坤下透¶
黃泉須彌塞却汝咽喉還有人會得麼若有¶
人會得拽取占波共新羅鬬額。」
<pb:KR6q0602_L_007-0014b>¶

【拈雲門和尚說禪猶若萬里無人烟一間¶
破屋裏手舞足蹈高聲唱言我是如來應¶
供正徧知名行足自喜自悲自言自語還¶
有知音者麼對牛彈琴。¶

頌。
#+BEGIN_VERSE
「　囉囉哩哩唱田歌曠刼許誰薦得麼梳¶影草萊翻白畫潑空烟雨冷青蓑分明花¶在春枝上花落香寒春色過琴瑟無音言¶語正尋行數墨病何多
#+END_VERSE
」】¶

「僧問雲門如何是諸佛出身處門云東山水¶
上行。」¶

【拈諸人會麼東山水上行則易會諸佛出¶
身處則難明何故謂伊諸佛無鼻孔。¶

頌。
#+BEGIN_VERSE
「　括地西風劈面吹君家何必苦追隨東¶山水上如何會笑指雲門妙絕詞
#+END_VERSE
」】¶

「僧問雲門如何是一切智智清淨門云掃地
<pb:KR6q0602_L_007-0015a>¶
潑水相公來。」¶

【拈雲門大師隨手拈一錠足色紋銀與這¶
僧可憐這僧不識嗟哉世間幾人能會此¶
意除非過量人金博金水投水。¶

頌。
#+BEGIN_VERSE
「　掃地潑水相公來陳年苕帚白花開無¶端拈在春籬上天曉黃鸝呌幾回
#+END_VERSE
」】¶

「仰山叅東寺如會禪師問汝是甚處人仰曰¶
廣南人師曰我聞廣南有鎮海明珠是否仰¶
曰是師曰此珠如何仰曰黑月則隱白月則¶
現師曰還將來也無仰曰將得來師曰何不¶
呈似老僧仰义手近前曰昨到溈山亦被索¶
此珠直得無言可對無理可伸師曰真獅子¶
兒善能哮吼仰禮拜却入客位具威儀再上¶
人事師纔見乃曰已相見了也仰曰恁麼相¶
見莫不當否師歸方丈閉却門仰歸舉似溈
<pb:KR6q0602_L_007-0015b>¶
山溈曰寂子是甚麼心行仰曰若不恁麼爭¶
識得他。」¶

【拈仰山說法酬機大似空中一隻鶴旋轉¶
俯仰活卓卓地摶風萬里唳孤雲於霄漢¶
巢喬木於蒼翠鎮海明珠滿地撤去又道¶
無言可對無理可伸幸是東寺長老放過¶
徑山又且不然何故禮多必詐。¶

頌。
#+BEGIN_VERSE
「　仰山小釋迦東寺老古錐如牛飲澗泉¶上下嘴對嘴明珠撤出太多又道無言可¶對小釋迦善言語此情惟有當行知千載¶無人敢相許
#+END_VERSE
」】¶

「章敬懷暉禪師有僧來遶師三匝振錫而立¶
師曰是是其僧又到南泉亦遶南泉三匝振¶
錫而立泉曰不是不是此是風力所轉終成¶
敗壞僧曰章敬道是為甚麼和尚道不是泉
<pb:KR6q0602_L_007-0016a>¶
曰章敬即是是汝不是。」¶

【拈妙哉宗門殺活自在這僧腳跟不穩若¶
腳腳穩當的道是也只恁麼道不是也只¶
恁麼何故自有錫杖在。¶

頌。
#+BEGIN_VERSE
「　錫杖搖搖在路途隨風墜落葛藤窠天¶涯渺漠何時到莫去山前作野狐
#+END_VERSE
」】¶

「青原行思禪師見六祖問曰當何所務即得¶
不落階級祖曰汝曾作甚麼來師曰聖諦亦¶
不為祖曰落何階級師曰聖諦尚不為何階¶
級之有祖深器之。」¶

【拈言言出身不落人境字字如珠不涉玄¶
妙非具手眼衲僧莫能窮其淺深今有杜¶
撰長老妄斷曲直作狐涎氣吾謂此人尚¶
在門外不知海內有人眼如閃電。¶

頌。
#+BEGIN_VERSE
「　問處深深湛若秋金針引月過長流針
<pb:KR6q0602_L_007-0016b>¶鋒不損月中水境色安窺頂上眸君不見¶作家手宗眼清明六不收今古嫡傳誰敢¶擬赤斑蛇唼海中漚
#+END_VERSE
」】¶

「雪峰迎雲門纔見便曰因甚麼得到與麼地¶
雲門乃低頭從茲契合。」¶

【拈雪峰既知雲門來處更問奚為幸是問¶
著雲門若問著別個即搬出秦時鍍鑠鑽¶
雪峰也無奈伊何。¶

頌。
#+BEGIN_VERSE
「　因甚麼得到與麼地觸著雲門痛癢處¶含淚未乾恨未止低頭已一簾風月許誰¶知至今遺痕在江湖閃爍紅旗顧鑑咦
#+END_VERSE
」】¶

「唐莊宗詔興化問曰朕收中原獲得一寶未¶
曾有人酬價師曰請陛下寶看帝以兩手舒¶
幞頭腳師曰君王之寶誰敢酬價龍顏大悅。」¶

【拈興化和尚舌辯如風有個唐莊宗賣弄
<pb:KR6q0602_L_007-0017a>¶
不少若非興化慈悲幞頭幾乎粉碎。¶

頌。
#+BEGIN_VERSE
「　興化老太無端佛法人情兩俱到輕把¶幞頭彈一指昔來痕跡未曾消舊幞頭說¶向帝王價不高
#+END_VERSE
」】¶

「罽賔國王秉劒至師子尊者所問曰師得蘊¶
空否祖曰已得蘊空王曰離生死否祖曰已¶
離生死王曰既離生死可施我頭祖曰身非¶
我有何恡於頭王即揮刃斷尊者首白乳涌¶
高數尺王之右臂旋亦墮地七日而終。」¶

【拈師子尊者既償定業王揮刃斷尊者首¶
白乳涌高數尺可知王之右臂旋亦墮地¶
七日而終何哉嗟孤掌不成拍。¶

復拈當時王若問徑山師得蘊空否答未¶
空曰離生死否答未離王曰可施我頭否¶
咄哉癡人頭安可施非惟頭作得主王之
<pb:KR6q0602_L_007-0017b>¶
完膚何如哉。¶

頌。
#+BEGIN_VERSE
「　幻擬無根同海雲浮沉冉冉孰為捫一¶刀兩叚春風裡千古半林明月痕夙債希¶成談白血全身拋出示王孫癡兒臂墮延¶七夕永刼沙汀飛冷魂休將此地較疎親¶遊戲塲中偶似人白乳染成銀芍藥香流¶莫問去來身
#+END_VERSE
」¶

再拈師子尊者預付法於婆舍斯多尊者¶
以償夙緣非佛法中有斯事非佛法中無¶
此事耶何故柴船自上米船自下。¶

頌。
#+BEGIN_VERSE
「　夙業難違要明剖一刀兩叚獅子吼甚¶渠風雨月行空這叚因緣非爾偶白乳升¶天數尺餘還他墮地一隻手
#+END_VERSE
」】¶

「浮盃和尚凌行婆來禮拜師與坐吃茶婆乃¶
問盡力道不得底句分付阿誰師曰浮盃無
<pb:KR6q0602_L_007-0018a>¶
剩語婆曰未到浮盃不妨疑著師曰別有長¶
處不妨拈出婆斂手哭曰蒼天中更添冤苦¶
師無語婆曰語不知偏正理不識倒邪為人¶
即禍生後有僧舉似南泉泉曰苦哉浮盃被¶
這老婆摧折一上婆後聞笑曰王老師猶少¶
機關在澄一禪客逢見行婆便問怎生是南¶
泉猶少機關在婆乃哭曰可悲可痛一罔措¶
婆曰會麼一合掌而立婆曰伎死禪和如麻¶
如粟一舉似趙州州曰我若見這臭老婆問¶
教口啞一曰未審和尚怎生問他州便打一¶
曰為甚麼却打某甲州曰似這伎死漢不打¶
更待幾時連打數棒婆聞却曰趙州合喫婆¶
手裡棒後僧舉似趙州州哭曰可悲可痛婆¶
聞此語合掌歎曰趙州眼光爍破四天下州¶
令僧問如何是趙州眼婆乃竪起拳頭僧回
<pb:KR6q0602_L_007-0018b>¶
舉似趙州州作偈曰當機覿面提覿面當機¶
疾報汝凌行婆哭聲何得失婆以偈答曰哭¶
聲師已曉已曉復誰知當時摩竭國幾喪目¶
前機。」¶

【拈浮盃和尚馬祖下第七十四位何得不¶
識語句受人熱瞞離師大早欠啇量之過¶
使這老婆聲價高遠若非趙州塞斷伊嚥¶
喉那裡見有男子當時徑山若在見他斂¶
手哭蒼天即與五捧趂出。¶

頌。
#+BEGIN_VERSE
「　凌行婆郎君女拈却浮盃無剩語翛然¶異類中行去何似猫兒捉老鼠老漢浮盃¶悟不真還須趙老相幇舉
#+END_VERSE
」】¶

「趙州問投子大死的人却活來時如何投子¶
云不許夜行投明須到。」¶

【拈昨有禪和子舉此語打個噴嚏答之問
<pb:KR6q0602_L_007-0019a>¶
他會麼曰不會不許夜行投明須到。¶

頌。
#+BEGIN_VERSE
「　生出從前不作家怕人相見怕人誇夜¶行風亂青雲鬢天曉露含白荳花處處綠¶楊堪繫馬山山黑月不飛鴉可憐直疾鬼¶無足驛路凄凄芳草嗟
#+END_VERSE
」】¶

「夜半正明天曉不露。」¶

【拈三個猢猻夜簸錢又如何海曙初明時¶
又如何僧問古德如何是夜半正明天曉¶
不露答云牡円花下睡猫兒。¶

頌。
#+BEGIN_VERSE
「　牡円花下睡猫兒答得依俙絕妙辭梅¶綻石邊煙潑眼荻開江上月斜披拋梭女¶子夜成錦把釣漁郎曉不知秋到家家簾¶幕雨人人悉見草安疑
#+END_VERSE
」】¶

懷淨土詩¶

#+BEGIN_VERSE
「　青蓮臺上老金仙接引眾生不論年必也慈
<pb:KR6q0602_L_007-0019b>¶悲癡眷屬娑婆摶作四禪天
#+END_VERSE
」¶

#+BEGIN_VERSE
「　林下長開佛面花子規呌血數珠斜耳邊多¶少閒題目賺煞春風不到家
#+END_VERSE
」¶

#+BEGIN_VERSE
「　日日飛忙似蜜蜂何時疑徹五陰空方纔拈¶得金剛子又有人來覓相公
#+END_VERSE
」¶

#+BEGIN_VERSE
「　秋來亭臺柿葉紅朝朝顏色不相同黑風忽¶地牀頭起淨土如何去得通
#+END_VERSE
」¶

#+BEGIN_VERSE
「　傍閣芙蓉蘸水時誰人識得兩莖眉牕開面¶面彌陀佛不把閒心更著疑
#+END_VERSE
」¶

#+BEGIN_VERSE
「　日輪西涌五更初冷照池塘十萬魚未合吾¶師懸鼓觀希奇別出一行書
#+END_VERSE
」¶

#+BEGIN_VERSE
「　彌陀六字鳥空啼鼓翼隨羣欲往西莫待好¶花春雨過十分香氣蘸新泥
#+END_VERSE
」¶

#+BEGIN_VERSE
「　念佛如何行路人白雲渺渺一孤身彌陀不¶在蓮華土賺我光陰十萬程
#+END_VERSE
」
<pb:KR6q0602_L_007-0020a>¶

#+BEGIN_VERSE
「　自性彌陀絕主賔山花浪暖柳枝新不勞更¶用之乎者覿面無非西土人
#+END_VERSE
」¶

#+BEGIN_VERSE
「　垂手噓噓已較多蒼龍未必混長波堪憐癡¶愛閻浮地不肯回頭可奈何
#+END_VERSE
」¶

#+BEGIN_VERSE
「　香檻殷殷樹裏開松枝瀲灔滿樓臺不知箇¶是全身佛只管忉忉舌上裁
#+END_VERSE
」¶

#+BEGIN_VERSE
「　月明秋夜坐禪時香動黃昏靜若思收拾漫¶歸殘屋下蓮華開遍好題詩
#+END_VERSE
」¶

#+BEGIN_VERSE
「　珊瑚枝掛弱犀牛苦海揚波難盡頭咬啐一¶團空界月與君把手入層樓
#+END_VERSE
」¶

#+BEGIN_VERSE
「　追思父母未生前痛徹心頭得幾年面目昨¶來遭毒手一腔熱血葬青蓮
#+END_VERSE
」¶

#+BEGIN_VERSE
「　結根深種死生關彷彿安能五欲殘盡道工¶夫難下手不知日坐鐵圍山
#+END_VERSE
」¶

#+BEGIN_VERSE
「　古人有語極相投莫與兒孫作馬牛撒手懸
<pb:KR6q0602_L_007-0020b>¶崖歸淨土任他滄海變荒丘
#+END_VERSE
」¶

#+BEGIN_VERSE
「　觀成十六佛無生平地風波問丙丁情盡六¶門都不照江山朵朵月空明
#+END_VERSE
」¶

#+BEGIN_VERSE
「　瑤枝風撼水文章一瓣花飛蓮子香孤露竟¶無人在上樂邦慈母越悲傷
#+END_VERSE
」¶

#+BEGIN_VERSE
「　梅枝鵲誦柳枝詩呼爾歸來未較遲我欲娑¶婆多住住他年皓首是佳期
#+END_VERSE
」¶

#+BEGIN_VERSE
「　溪上行歌杖紫藤落花沒膝呌黃鶯春池無¶月空撈漉早叩蓮邦題姓名
#+END_VERSE
」¶

#+BEGIN_VERSE
「　惡境交加鼓業風何曾汙染得虛空家鄉田¶地如天穩不著閒愁方寸中
#+END_VERSE
」¶

#+BEGIN_VERSE
「　甲子山居澹石翁鑿池種月待秋風松牕白¶晝彌陀佛抱枕無眠憶遠公
#+END_VERSE
」¶

#+BEGIN_VERSE
「　玉靜草堂喬木隣短墻梅綻刼初春雖然不¶似蓮華土拒絕人間萬斛塵
#+END_VERSE
」
<pb:KR6q0602_L_007-0021a>¶

#+BEGIN_VERSE
「　築堤原為晚山烟搆屋還須三兩椽衲破扯¶開荷葉補西方莫厭我廉纖
#+END_VERSE
」¶

#+BEGIN_VERSE
「　蹋遍秋山拋杖藜崚崚澹石絕攀躋人情若¶道閻浮苦誰箇男兒不念西
#+END_VERSE
」¶

#+BEGIN_VERSE
「　新藕花開月上女敗荷葉爛紫袈裟鷺鷥撞¶破蘆花雪天樂吹來處士家
#+END_VERSE
」¶

#+BEGIN_VERSE
「　晴峰古木獻花巖白兔時同野鹿叅爆竹聲¶中明指示眼前瓦礫總優曇
#+END_VERSE
」¶

#+BEGIN_VERSE
「　一二三四五六七一心不亂徃生西佛言說¶得雖容易動步通身入淤泥
#+END_VERSE
」¶

#+BEGIN_VERSE
「　行船分付把梢婆須識長河逆順波只怕順¶風吹過火轉來不得逆風多
#+END_VERSE
」¶

#+BEGIN_VERSE
「　布地金沙一坦平毫無銅鐵貢高名仕人欲¶見彌陀佛先把毒蛇空聚明
#+END_VERSE
」¶

#+BEGIN_VERSE
「　𢖍門竟日對江開望斷春雲人不來薦取自
<pb:KR6q0602_L_007-0021b>¶家親徹旨畫眉丞相下樓臺
#+END_VERSE
」¶

#+BEGIN_VERSE
「　與君法則鼓真風撇去頑然念苦空彈指揭¶開千佛面白花影裏樹重重
#+END_VERSE
」¶

#+BEGIN_VERSE
「　西方可去芒鞋滑東土無依慾火留紅爛劫¶燒[婬-壬+(工/山)]舍女痛心莫恨夜叉頭
#+END_VERSE
」¶

#+BEGIN_VERSE
「　青灰堆裏一聲佛萬劫死生火上氷功德池¶空含日月數枝香嫩白雲蒸
#+END_VERSE
」¶

#+BEGIN_VERSE
「　曉煙堤上柳精神垂示迷魂出暗塵多少闡¶提邊塞死馬蹄遙送斷腸人
#+END_VERSE
」¶

#+BEGIN_VERSE
「　癡愚不解唯心土離此唯心別有麼每日普¶光明殿裏搬柴運水古彌陀
#+END_VERSE
」¶

#+BEGIN_VERSE
「　欲醉黃昏合兩眸吞殘精氣粉骷髏荒郊壘¶壘添新土多是少年人骨頭
#+END_VERSE
」¶

#+BEGIN_VERSE
「　我慢山高業障馳難為心地道相期使君放¶下無明窟便是那邊阿耨池
#+END_VERSE
」
<pb:KR6q0602_L_007-0022a>¶

#+BEGIN_VERSE
「　善法堂中議聖流凄凉雙徑祖燈秋衲僧棒¶喝何如用直接西來最上頭
#+END_VERSE
」¶

#+BEGIN_VERSE
「　雪覆千山白馬蹄揚鞭歸去日蹉西兒號女¶哭冤家別行𣗳忽驚鸚鵡啼
#+END_VERSE
」¶

#+BEGIN_VERSE
「　少婦樓頭思正濃梳烟楊柳細東風王孫是¶處迷歸路曾寄家書幾萬封
#+END_VERSE
」¶

#+BEGIN_VERSE
「　佛樹扶疎接鈍機葛藤活活練荊扉明年了¶得三椿事便可身輕同鶴飛
#+END_VERSE
」¶

#+BEGIN_VERSE
「　善法堂前議聖流南泉牧得一頭牛欲將騎¶往西方去唯恐西方不肯留
#+END_VERSE
」¶

#+BEGIN_VERSE
「　善法堂中拜冕旒百千天子盡風流人間罪¶福分明舉不落空王簿上收
#+END_VERSE
」¶

#+BEGIN_VERSE
「　佛言利智法王臣獨一無師自悟人星宿刼¶中何者是桃紅李白示全身
#+END_VERSE
」¶

#+BEGIN_VERSE
「　娑婆無苦苦娑婆果得婆伽益更多煩惱破
<pb:KR6q0602_L_007-0022b>¶時婆亦殞涅槃深義遍婆娑
#+END_VERSE
」¶

#+BEGIN_VERSE
「　嗟乎昔日頂生王七寶嚴身心尚狂不若水¶邊窮衲子坐禪無力念西方
#+END_VERSE
」¶

#+BEGIN_VERSE
「　利養娑婆應有期百年快活剎那時渾身煆¶得如生鐵只恐幽𡨋添馬皮
#+END_VERSE
」¶
雪嶠禪師語錄卷第七¶

音釋¶

嶄
(士減切音劖山高峻貌)。
摶
(徒官切音團以手圜之也又取飯作摶掜聚也)。¶

搦
(昵格切音蹃捉搦也)。
蛻
(輸芮切音稅蛻其屍衣冠不解如蛇蛻耳)。
𡱰
(都木¶
切音篤與𡰪同尾下竅也)。
膱
(質力切音職肉敗也)。
<pb:KR6q0602_L_007-0023a>¶

